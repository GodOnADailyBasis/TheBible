Upadek pierwszych ludzi

[3]
[1] A wąż * był najbardziej przebiegły ze wszystkich zwierząt polnych, które Jahwe Bóg stworzył. On to rzekł do niewiasty: << Czy to prawda, że Bóg powiedział: Nie jedzcie owoców ze wszystkich drzew tego ogrodu? >> [2] Niewiasta odpowiedziała wężowi: << Owoce z drzew tego ogrodu jeść możemy, [3] tylko o owocach z drzewa, które jest w środku ogrodu, Bóg powiedział: Nie wolno wam jeść z niego, a nawet go dotykać, abyście nie pomarli >>. [4] Wtedy rzekł wąż do niewiasty: << Na pewno nie umrzecie! [5] Ale wie Bóg, że gdy spożyjecie owoc z tego drzewa, otworzą się wam oczy, i tak jak Bóg będziecie znali dobro i zło >>.
[6] Wtedy niewiasta spostrzegła, że drzewo to ma owoce dobre do zjedzenia, że jest ono rozkoszą dla oczu i że owoce tego drzewa nadają się do zdobycia wiedzy. Zerwała zatem z niego owoc, skosztowała i dała swemu mężowi, który był z nią; a on zjadł. [7] A wtedy otworzyły się im obojgu oczy i poznali, że są nadzy; spletli więc gałązki figowe i zrobili sobie przepaski.
[8] Gdy zaś mężczyzna i jego żona usłyszeli kroki Boga Jahwe przechadzającego się po ogrodzie w porze, kiedy był powiew wiatru, skryli się przed Bogiem Jahwe wśród drzew ogrodu. [9] Bóg Jahwe zawołał na mężczyznę i zapytał go: << Gdzie jesteś? >> [10] On odpowiedział: << Kroki Twe usłyszałem w ogrodzie, przestraszyłem się, bo jestem nagi, i ukryłem się >>. [11] Rzekł Bóg: << Któż ci powiedział, że jesteś nagi? Czy może zjadłeś z drzewa, z którego ci zakazałem jeść? >> [12] Mężczyzna odpowiedział: << Niewiasta, którą postawiłeś przy mnie, dała mi owoc z tego drzewa i zjadłem >>. [13] Wtedy Jahwe Bóg rzekł do niewiasty: << Dlaczego to uczyniłaś? >> Niewiasta odpowiedziała: << Wąż mnie zwiódł i zjadłam >>.
[14] Wtedy Bóg Jahwe rzekł do węża:
<< Ponieważ to uczyniłeś,
bądź przeklęty wśród wszystkich zwierząt domowych i polnych;
na brzuchu będziesz się czołgał i proch będziesz jadł po wszystkie dni twego istnienia.
[15] Wprowadzam nieprzyjaźń między ciebie a niewiastę, pomiędzy potomstwo twoje, a potomstwo jej: 
ono zmiażdży ci głowę,
a ty zmiażdżysz mu piętę >>.*
[16] Do niewiasty powiedział: << Obarczę cię niezmiernie wielkim trudem twej brzemienności, w bólu będziesz rodziła dzieci, ku twemu mężowi będziesz kierowała swe pragnienia, on zaś będzie panował nad tobą >>.
[17] Do mężczyzny [Bóg] rzekł: << Ponieważ posłuchałeś twej żony i zjadłeś z drzewa, z którego ci zabroniłem mówiąc: Nie wolno ci zeń jeść, przeklęta* niech będzie ziemia z twego powodu:

NIEDOKOŃCZONE
